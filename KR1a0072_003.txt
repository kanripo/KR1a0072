# -*- mode: mandoku-view; -*-
#+TITLE: 易纂言外翼
#+DATE: 2015-08-24 21:56:28.611366
#+PROPERTY: ID KR1a0072
#+PROPERTY: BASEEDITION WYG    
#+PROPERTY: JUAN 卷三
<pb:KR1a0072_WYG_003-1a>¶
欽定四庫全書¶
　易纂言外翼卷三　　　　　元　呉澄　撰¶
　　象例第七中¶
人　蒙初利用刑人　履彖三咥人　睽三其人天且¶
劓　損三三人一人　艮彖不見其人　豐上闃其無¶
人　卦位三四為人二五亦為人¶
大人　乾二五訟彖蹇彖上萃彖巽彖利見大人凡七¶
　升彖用見大人　否二大人否亨五大人吉　師彖¶
<pb:KR1a0072_WYG_003-1b>¶
困彖貞大人吉　革五大人虎變　大人者皆陽居二¶
五陽為大二五為人位乾五訟彖蹇彖上萃彖巽彖否¶
二五革五皆謂九五在上之大人也乾二升彖困彖謂¶
九二在下之大人也師彖貞大人吉今本作丈人崔憬¶
李鼎祚皆云子夏傳作大人與困彖同¶
幽人　履二幽人貞吉　歸妹二利幽人之貞　幽人¶
者隠晦不求顯見之人凡在天上而不可見曰㝠㝠豫¶
㝠升是也在地下而不可見曰幽困初幽谷是也履歸¶
<pb:KR1a0072_WYG_003-2a>¶
妹九二皆有剛中之徳二之位當六畫卦之地又當三¶
畫卦之人故曰幽人¶
君子　乾三君子終日乾乾　坤彖君子有攸往　屯¶
三君子幾不如舍　小畜上君子征㓙　否彖不利君¶
子貞　謙彖三君子有終初君子用渉大川　觀初君¶
子吝五上君子无咎　剥上君子得輿　遯四君子吉¶
　大壯三君子用罔　觧五君子惟有觧吉　夬三君¶
子夬夬　革上君子豹變　未濟五君子之光　凡君¶
<pb:KR1a0072_WYG_003-2b>¶
子者皆謂陽畫然有指本爻之陽畫而言者乾三小畜¶
上謙三觀五上剥上遯四大壯三夬三是也有指本卦¶
之陽畫而言者否彖是指上卦三陽謙彖是指主爻九¶
三解五未濟五是指應爻九二有本卦雖有陽畫而本¶
爻所言非有所指只是泛言者屯卦雖有二陽畫而六¶
三所謂君子非指初九九五也觀卦雖有二陽畫而初¶
六所謂君子非指九五上九也革卦雖有四陽畫而上¶
六所謂君子只是對小人立文亦以其變為陽與謙初¶
<pb:KR1a0072_WYG_003-3a>¶
同也坤卦純隂無陽畫彖辭所謂君子只是泛言亦因¶
卦之所不足者而言也¶
天子　大有三公用亨于天子　王　坤二訟三或從¶
王事　師二王三錫命　比五王用三驅　離上王用¶
出征　隨上王用亨于岐山　升四王用亨于西山¶
益二王用亨于帝　萃彖渙彖王假有廟　家人五王¶
假有家　豐彖王假之　觀四利用賔于王　夬彖揚¶
于王庭　井三王明　渙五王居　大君　師上大君¶
<pb:KR1a0072_WYG_003-3b>¶
有命　履三武人為于大君　臨五大君之宜　天子¶
王大君皆謂君天下者其位則卦之第五畫也訟比履¶
隨觀家人夬益萃井渙皆九五以剛中正居尊位堯舜¶
禹湯文王武王是也坤師大有臨離升豐皆五六以柔¶
中居尊位夏啟商中宗周成王是也¶
君　復上以其國君　小過二不及其君　公　大有¶
三公用亨于天子　解上公用射隼　益三四中行告¶
公　鼎四覆公餗　小過五公弋　侯　屯彖初利建¶
<pb:KR1a0072_WYG_003-4a>¶
侯　豫彖利建侯行師　晋彖康侯用錫馬蕃庶　君¶
公侯皆謂有國者凡卦之六畫三居下卦之上四居上¶
卦之下故三四為諸侯國君之位大有之公三也鼎之¶
公四也解上小過五所謂公亦四也小過二所謂君亦¶
三也坤為國土震以一陽宅坤土之内故震象國君屯¶
豫言建侯皆有坤有震益兩言公復一言國君亦有坤¶
有震晉有坤無震者晉言有土之諸侯坤有安静之象¶
故曰康侯也¶
<pb:KR1a0072_WYG_003-4b>¶
王侯　蠱上不事王侯　王五也侯三也¶
臣　蹇二王臣蹇蹇　損上得臣无家　小過二遇其¶
臣　柔者臣道也二居下卦之中臣位也蹇六二小過¶
六二皆柔中在下損上所謂臣指六三而言亦以柔居¶
下者也¶
宗　同人二同人于宗　睽五厥宗噬膚　宗字從門¶
從&KR0344;廟中之室神示所居離之中畫虛處象廟之室凡¶
嫡長子主宗廟之祭者謂之宗子宗子統衆兄弟同人¶
<pb:KR1a0072_WYG_003-5a>¶
之二睽之五皆為卦之主猶宗子之統衆兄弟也故謂¶
之宗¶
家人　家人三家人嗃嗃　家人謂家之長彖傳曰家¶
人有嚴君焉父母之謂也詩云之子于歸宜其家人家¶
人指舅姑而言或以為泛指一家之人非也離為家九¶
三離之上畫陽剛在一家之上而治外者家之長也¶
父母　蠱初三五幹父之蠱四裕父之蠱　蠱二幹母¶
之蠱　居一卦極尊之位者上與五也上陽畫為父五¶
<pb:KR1a0072_WYG_003-5b>¶
隂畫為母¶
考　履上考祥其旋　蠱初有子考无咎　蠱初所謂¶
考即上畫之陽也生稱父死稱考履上畫之陽當乾之¶
終故曰考祥¶
祖妣　小過二過其祖遇其妣　小過之三以陽畫處¶
二之上父也四亦陽畫又處三之上二視之猶祖也五¶
隂畫居尊位猶祖妣也二之位與五應越四而與五遇¶
故曰過其祖遇其妣¶
<pb:KR1a0072_WYG_003-6a>¶
王母　晋二受兹介福于其王母　六五隂居至尊之¶
位以家而言王母也爾雅曰父之妣為王母九四以陽¶
在二之上父也六三以隂為四之配母也六五隂也又¶
在父母之上故曰王母二之位與五應猶祭而感格于¶
五五降介福于二而二受之也¶
夫士　蒙三見金夫　隨二失丈夫三係丈夫　恒五¶
夫子㐫　睽四遇元夫　比彖後夫㐫　大過二老夫¶
得其女妻五老婦得其士夫　歸妹上士刲羊　蒙三¶
<pb:KR1a0072_WYG_003-6b>¶
之金夫九二也隨二之丈夫九五也隨三之丈夫九四¶
也恒六五隂柔非夫之道故㐫元夫後夫皆因婦人之¶
再嫁而有是名元夫者初所嫁之夫也後夫者後所嫁¶
之夫也睽之元夫謂初九也比之諸隂所從惟一夫而¶
已無二夫也故占者若是後夫則㐫老夫士夫以年之¶
老少言二變為柔為年少之妻故視五為老夫五變為¶
柔為年老之婦故視二為士夫士謂男子之未娶者歸¶
妹上所謂士指初九也¶
<pb:KR1a0072_WYG_003-7a>¶
婦妻　蒙二納婦吉　小畜上婦貞厲　漸三婦孕不¶
育凶五婦三嵗不孕　既濟二婦喪其茀　恒五婦人¶
吉　大過五老婦　大過二女妻　困三不見其妻¶
䝉二之婦六五也小畜之婦六四也漸三之婦六四也¶
漸五之婦六二也既濟六二為九五之婦恒五夫也然¶
柔中乃婦之徳故婦人則吉老婦女妻見前困三居陽¶
位以上六為妻在外而不在宫又不相應故曰不見¶
夫妻　小畜三夫妻反目　九三夫也六四妻也¶
<pb:KR1a0072_WYG_003-7b>¶
婦子　家人三婦子嘻嘻　婦六二也子初九也¶
子　蒙二子克家　蠱初有子考无咎　鼎初得妾以¶
其子　師五長子帥師弟子輿尸　隨二係小子三失¶
小子　漸初小子厲　蠱之初六女也九三互震之初畫¶
為子鼎初六妾也九四乃其子師二三四互震長子也¶
初二三坎體為中男弟子也弟子者長子之弟隨二隨¶
三之小子皆謂初九漸初艮少男之下畫故曰小子¶
女　屯二女子貞不字　蒙三勿用取女　咸彖取女¶
<pb:KR1a0072_WYG_003-8a>¶
吉　家人彖利女貞　姤彖女壮勿用取女　漸彖女¶
歸吉　歸妹上女承筐　咸上六少女也家人六二中¶
女也漸六四長女也柔而正占之吉而利也宜哉屯六二¶
女之無初者歸妹上六女之無終者非女徳之有疵乃¶
時命之不齊也蒙六三以利之所疚而愆義姤初六以¶
隂之方長而消陽處皆非正女之不可取者也¶
妹　泰五帝乙歸妹以祉　歸妹初歸妹以娣三歸妹¶
以須反歸以娣四歸妹愆期五帝乙歸妹　泰卦互得¶
<pb:KR1a0072_WYG_003-8b>¶
歸妹卦帝乙商王紂之父盖嘗有嫁妹之事緯書因此¶
嫌帝乙非商之令王遂以帝乙為湯始制為嫁妹之禮¶
又載其戒命之辭曰毋以天子之富而驕諸侯隂之從¶
陽女之順夫天下之義也往事爾夫必以禮義其辭意¶
雖善疑後人傅㑹為之也經言帝乙歸妹則是以兄嫁¶
妹非以父嫁女明矣而説易者以震兊為夫婦而不以¶
為兄妹失之矣卦義以外卦震長男為兄内卦兊少女¶
為妹兄為主而歸其妹於夫家也爻義以震下畫之陽¶
<pb:KR1a0072_WYG_003-9a>¶
為兄中畫之隂為妹六三兊上畫為娣為湏娣者女君¶
之女弟也湏與&KR0912;同女之賤者又在娣之下也歸妹自¶
泰變六三即泰之六四在六五之下女弟承女君也變¶
為歸妹則四來居三是女君未行而先行歸于夫家不¶
隨女君則非娣矣故降而稱湏若及于四待女君同行¶
則為妹歸而以其娣也¶
宫人　剥五以宫人寵　剥卦五隂畫六五居尊位象¶
后下四隂象宫人宫人者三夫人九嬪二十七世婦八¶
<pb:KR1a0072_WYG_003-9b>¶
十一御妻之屬也以者后以之也¶
妾　鼎初得妾以其子　初隂在下而賤者妾也四陽¶
在上而貴者其子也¶
臣妾　遯三畜臣妾吉　初六居陽位臣也六二居隂¶
位妾也¶
童僕　旅二得童僕貞三喪其童僕　車上之御曰僕¶
以其立當車轐也故凡親近服役之人皆假借僕之名¶
童者年㓜之稱童僕僕之年㓜者也初六下賤居陽位¶
<pb:KR1a0072_WYG_003-10a>¶
艮少男之下畫也故為童僕¶
隨　隨三隨有求得四隨有獲　咸三執其隨　艮二不¶
拯其隨　隨猶從也隨從之人也隨六三九四之隨也¶
咸艮六二九三之隨也前此解者只以隨字作虚字解¶
誤矣咸象傳所謂隨人猶曰從人也¶
婚媾　屯二賁四睽上匪冦婚媾　屯四求婚媾　震¶
上婚媾有言　二姓締男女之好謂之婚媾取婦者以¶
初昏成禮故曰婚媾者交冓之義後人各加女字于左¶
<pb:KR1a0072_WYG_003-10b>¶
畔屯六二六四賁六四睽上九皆以正應之畫為婚媾¶
震上六雖无應然與六三同位故亦曰婚媾¶
同人　同人彖同人于野初同人于門二同人于宗五¶
同人先號咷而後笑上同人于郊　同人者同心之人¶
也非曰同於人也六二為九五所同之人九五為六二¶
所同之人也二五皆居人位故曰同人¶
朋　坤彖得朋喪朋　泰二朋亡　豫四朋盍簮　復¶
彖朋來　咸四朋從　蹇五朋來　解四朋至　友¶
<pb:KR1a0072_WYG_003-11a>¶
損三一人行則得其友　鳳飛而羣鳥從之曰朋凡曰¶
朋者從我者也兩手相助曰友凡曰友者助我者也易¶
之言朋者七卦言友者一卦坤彖之朋謂衆隂也此隂¶
以隂為朋也泰二之朋謂初陽也復彖之朋謂臨泰大¶
壮夬之陽也咸四之朋謂九五也解四之朋謂九二也¶
此陽以陽為朋也惟豫九四之朋盍簮謂五隂為朋盖¶
九四以陽而居隂隂性多疑故戒以勿疑則雖居隂而¶
隂之同類從之也損六三之得其友謂上九此隂以陽¶
<pb:KR1a0072_WYG_003-11b>¶
為友也¶
交　隨初出門交有功　睽四交孚　大有初无交¶
朋者隂陽同類相從亦或隂從陽也友者勝已為助陽¶
助隂也交者彼已皆陽同徳相交也隨初九與九四為¶
交睽九四與初九為交大有初九亦以九四為交九四¶
挾其貴盛而相與故无交¶
尚　小畜上尚得載　泰二得尚于中行　坎彖行有¶
尚　豐初節五往有尚　尚謂在已之上而相配合者¶
<pb:KR1a0072_WYG_003-12a>¶
故人臣取天子之女謂之尚小畜六四在九三之上泰¶
六五在九二之上坎九五在六四之上豐六二在初九¶
之上節九五在六四之上所謂尚也坎節以陽為尚猶¶
下女配上男也小畜泰豐以隂為尚猶下男配上女也¶
彚　泰初否初以其彚　疇　否四疇離祉　彚疇皆¶
類也如蝟之毛刺同時奮興者曰彚如田之疆畎相並¶
作伴者曰疇泰初之彚乾三陽也否初之彚坤三隂也¶
否九四之疇乾三陽也¶
<pb:KR1a0072_WYG_003-12b>¶
仇　鼎二我仇有疾　仇匹也詩曰君子好仇鼎九二¶
六五正應也故曰仇¶
敵　中孚四得敵　與已同等者曰敵中孚六四與六¶
三皆隂也故曰敵¶
隣　小畜五富以其隣　泰四謙五不富以其隣　震¶
上于其隣　既濟五東隣西隣　隣謂相比近者也小¶
畜九五以六四為隣泰六四以六五為隣謙六五以六¶
四為鄰震九四以六三為鄰既濟東隣六二也西隣九¶
<pb:KR1a0072_WYG_003-13a>¶
五也三為東二與三隣故曰東隣四為西五與四隣故¶
曰西隣¶
主　坤彖後得主　明夷初主人有言　睽二遇主于¶
巷　豐初遇其配主四遇其夷主　凡卦之六畫有一¶
畫為主爻坤之主爻在上六故占者後乃得主盖主在¶
卦之終也明夷之主爻六二也故初九往則主人有言¶
睽之主爻六五也九二正應故遇主于巷巷謂離之中¶
畫也豐之主爻六二也與初九隂陽相配故曰配主九¶
<pb:KR1a0072_WYG_003-13b>¶
四變則成明夷明夷亦以六二為主爻豐之主即明夷¶
之主也故曰夷主¶
賔客　觀四利用賔于王　姤二不利賔　需上有不¶
速之客三人來　乾為賔賔之位在西北乾西北之卦¶
也觀四變成乾賔者朝聘于王而為之賔也姤二所謂¶
賔者指九四乾下畫而言也需上所謂不速之客三人¶
者乾三陽也¶
旅　旅彖旅貞吉旅初旅𤨏𤨏二旅即次三旅焚其次¶
<pb:KR1a0072_WYG_003-14a>¶
四旅于處上旅人先笑後號咷　旅者出外而不在家¶
也旅之卦艮下離上所止之地附麗于外食宿起火在¶
外而附麗于山上故為旅¶
行人　无妄三行人之得　行人謂初九震之主爻也¶
无妄下體震震為大塗初自三之人位而來初足履大¶
塗故曰行人¶
邑人　訟二比五无妄三　說已見前¶
官　隨初官有渝　官者主其事者也隨初九為一卦¶
<pb:KR1a0072_WYG_003-14b>¶
之主故曰官¶
虞　屯三即鹿无虞　中孚初虞吉　虞者掌山澤之¶
官屯三四五互艮為山三艮之下畫為山之鹿三無應¶
比四而不相得是無人引導于其前也故曰无虞中孚¶
初二三為兊三四五互艮初九在兊澤之内艮山之下¶
山澤之虞也¶
史巫　巽二用史巫紛若　史作策以告神巫歌舞以¶
事神皆通誠意於鬼神者二三四互兊兊為巫書契取¶
<pb:KR1a0072_WYG_003-15a>¶
諸夬史亦取兊象¶
武人　履三武人為于大君　巽初利武人之貞　武¶
人彊勇之人履六三巽初六皆以柔居剛而外比于剛¶
盖質柔志剛内柔外剛恃血氣之勇者故曰武人巽初¶
取二之剛為已之剛故得稱人¶
師　師初師出二在師三師或輿尸四師左次五長子¶
帥師　泰上勿用師　同人五大師克相遇　謙上利¶
用行師　豫彖利建侯行師　復上用行師　坤為衆¶
<pb:KR1a0072_WYG_003-15b>¶
震為将帥師泰謙豫復五卦皆有坤有震同人之乾盖¶
變坤之衆而為富實剛彊故特言大師大謂陽也¶
戎　同人三伏戎于莽　夬彖不利即戎二莫夜有戎¶
　離為甲胄戈兵同人九三離之上畫夬九二變剛為¶
柔成離夬未變離則無甲胄戈兵故彖辭曰不利即戎¶
冦　屯二賁四睽上匪冦　需三解三致冦至　蒙上¶
不利為冦利禦冦　漸三利禦冦　坎為盜謂以剛破¶
柔而據有其中也屯蒙需賁睽解漸七卦言冦者皆有¶
<pb:KR1a0072_WYG_003-16a>¶
坎也¶
小人　匪人　惡人　師上既濟三小人勿用　否二¶
小人吉　大有三小人弗克　觀初小人无咎　剥上¶
小人剥廬　遯四小人否　大壮三小人用壮　解五¶
有孚于小人　革上小人革靣　比三比之匪人　睽¶
初見惡人　小人之稱與大人君子為對或以位言或¶
以徳言庶人無位在民為農工商賈在官為府史胥徒¶
則謂之小人天子諸侯卿大夫士有位則謂之大人君¶
<pb:KR1a0072_WYG_003-16b>¶
子此以位言也然古者有徳然後有位無位必是無徳¶
於是無徳者雖有位亦稱為小人此以徳言也易之言¶
小人盖皆以位陽為君隂為民稱小人者必隂畫也師¶
上六否六二觀初六解六五革上六是也若大有九三¶
剥上九遯九四大壮九三既濟九三五爻則陽畫也爻¶
辭所謂小人非指本爻謂設使小人得之則其占如此¶
也比六三柔而不正為匪人睽九四剛而不正為惡人¶
我　蒙彖匪我求童蒙童蒙求我　小畜彖小過五自¶
<pb:KR1a0072_WYG_003-17a>¶
我西郊　觀三五觀我生　頥初觀我柔頥　益五恵我¶
徳　井三為我心惻　鼎二我仇有疾不我能即　旅¶
四我心不快　中孚二我有好爵　凡卦以主爻為我¶
蒙以九二為主彖辭稱我者九二也小畜以六四為主¶
彖辭稱我者六四也觀上體巽六四為主六三九五所¶
稱之我六四也頥上體艮上九為主初九所稱之我上¶
九也益以初九為主九五恵我徳指初九恵我也井以¶
九五為主九三我心惻指九五為我也鼎旅皆以六五¶
<pb:KR1a0072_WYG_003-17b>¶
為主九二我仇九四我心皆指六五為我也中孚上體¶
巽六四為主九二所稱之我謂六四也小過上體震九¶
四為主六五所稱之我謂九四也¶
爾　而　頥初舍爾靈龜　咸四朋從爾思　中孚二¶
吾與爾靡之　解四解而拇　而亦爾也¶
它　比初有它吉　大過四有它吝　中孚初有它不¶
燕　它者在彼之稱在此者為我在彼者為它大過中¶
孚所謂它皆指應爻而言也¶
<pb:KR1a0072_WYG_003-18a>¶
首　乾上比上无首　離上折首　既濟上未濟上濡¶
其首　頂　大過上過渉滅頂　靣　革上小人革靣¶
　頄　夬三壮于頄　頰輔　咸上咸其輔頰舌　艮¶
五艮其輔　卦象乾為首爻位上為首頂靣頄頰輔皆¶
首之物故首頂靣頰輔並見於上爻之辭輔在口内與¶
牙車相依頰者兩臉輔之外也夬九三所謂頄指上六¶
而言也艮六五所謂輔指上九而言也¶
舌　咸上　咸卦兊上兊口有舌¶
<pb:KR1a0072_WYG_003-18b>¶
頥　頥彖初二三四上　上下二畫連中四畫虚頥口¶
之象¶
須　賁二賁其須　賁三四五上有頥之象六二在頥¶
下須之象也¶
目　小畜三夫妻反目　離為目小畜三四五互離¶
耳　噬嗑上何校滅耳　坎為耳噬嗑三四五互坎¶
鼻　噬嗑二噬膚滅鼻　荀爽九家逸象艮為鼻面之¶
有鼻猶地之有山也噬嗑二三四互艮¶
<pb:KR1a0072_WYG_003-19a>¶
肱　豐三折其右肱　震為足而巽為股艮為手而兊¶
為肱豐三四五互兊爻位則肱當五¶
心　坎彖有孚維心亨　明夷四獲明夷之心　益五¶
有孚恵心上立心勿恒　井三為我心惻　艮二其心¶
不快三薰心　旅四我心不快　五為心之位六卦言¶
心者八皆指五而言先儒以四為心之位者非也坎之¶
維心維五也明夷之獲心獲五也益之恵心恵五也艮¶
之薰心薰五也井三之惻五惻之也艮二旅四之不快¶
<pb:KR1a0072_WYG_003-19b>¶
五不快也井旅之五主爻也則稱我心艮之五非主爻¶
也則但稱其心益之九五在上九之内上九之心也立¶
如三十而立之立謂固守之也立心勿恒者言上九之¶
執守其心勿常乆如此而不變也冀其能改之辭也¶
脢　咸五咸其脢　脢背肉前與心相對¶
腹　明夷四入于左腹　卦象坤為腹爻位四為腹¶
身　躬　艮彖不獲其身四艮其身　蒙三不有躬¶
蹇二匪躬之故　震上震不于其躬　渙三渙其躬¶
<pb:KR1a0072_WYG_003-20a>¶
膈以下股以上皆身也腎所在處迺生身之所由起故¶
以此為身前有腹後有背呂肉為夤皆當第四畫之位¶
艮六四象傳釋身為躬者此政鞠躬之處艮卦所謂身¶
蒙蹇震渙所謂躬皆指四而言也蒙六四得正而逺於¶
陽女之能保有其躬者也六三不正而比二不能如六¶
四之保有其躬故曰不有躬蹇二往應五而三四隔之¶
所以蹇也蹇者三之為也蹇而又蹇者四之為也六二¶
不以此尤人乃曰蹇蹇非四之故躬謂四也象傳曰終¶
<pb:KR1a0072_WYG_003-20b>¶
无尤也言六二終不以此而尤人也九四震之主爻六¶
三者九四之鄰也而位與上相應震未至于四方至于¶
三之時上六已知畏故象傳曰畏鄰戒也¶
夤　艮三列其夤　夤背吕肉也與腎相直當四畫之¶
位¶
限　艮三艮其限　限上下之際謂身下接股股上連¶
身處為限¶
臀　夬四姤三臀无膚　困初臀困于株木　臀尻也¶
<pb:KR1a0072_WYG_003-21a>¶
亦當卦之第四肉之柔者為膚夬姤四皆乗剛故象臀¶
无膚夬四臀也以三為膚姤三膚也以四為臀困初六¶
與九四為正應九四臀也正當巽木中畫為木之株故¶
曰臀困于株木¶
股　咸三咸其股　明夷二夷于左股　股身之下膝¶
之上也故當三畫之位¶
腓　咸二咸其腓　艮二艮其腓　腓足肚也膝之下¶
足之上故當二畫之位¶
<pb:KR1a0072_WYG_003-21b>¶
趾　拇　噬嗑初屨校滅趾　賁初賁其趾　大壮初¶
壮于趾　夬初壮于前趾　艮初艮其趾　咸初咸其¶
拇　解四解而拇　趾當初畫之位足之大趾為拇趾¶
合一足而言拇分一趾而言¶
膚　剥四剥牀以膚　夬四姤三无膚　二為牀四當¶
人之身卧于牀則下者為膚三在四之下膚也夬姤所¶
謂膚亦指三而言臀之膚也噬嗑睽噬膚見後食物類¶
尸　師三師或輿尸五弟子輿尸　人死曰尸四人位¶
<pb:KR1a0072_WYG_003-22a>¶
而隂畫死人之象故四為尸師下卦坎也坎為輿在四¶
之下故曰輿尸¶
鬼　睽上載鬼一車鬼自坎取象離日之䰟為神坎月¶
之魄為鬼睽三四五互坎凡天地之氣屈而歸曰鬼人¶
死之靈曰鬼物魅亦鬼之屬¶
　自人大人至此象之取於人者¶
　¶
　¶
<pb:KR1a0072_WYG_003-22b>¶
　¶
　¶
　¶
　¶
　¶
　¶
　¶
　易纂言外翼卷三¶
